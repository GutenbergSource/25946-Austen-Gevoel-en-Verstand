<HTML><BODY><h2>Proofers en formatters</h2>

<p>De <b>scankwaliteit</b> is helaas laag: het boek was dik, waardoor pagina's in het midden hoog boven de scannerplaat zweefden. Daarbij waren pagina's bobbelig, omdat ze door vocht waren aangetast. Bovendien was het papier dun, waardoor letters erdoorheen schenen.</p>

<p>Met name tekst aan de kantlijnen lijdt onder de lage scankwaliteit. Let op het voorkomen van overbodige tekens, en op fout herkende woorden.</p>

<p>Omdat <b>lagere dubbele aanhalingstekens</b> op het moment niet in de tekenset van <i>PGDP.net</i> voorkomen, gelieve deze te vervangen door een naar rechts wijzende guillemet ("»"). Ik heb dit waar mogelijk al automatisch gedaan.</p>

<h2>Post-processor</h2>

<p>Het boek heeft geen <b>afbeeldingen</b>, maar ik heb hoge kwaliteit scans van de cover en van de sierletters. PP, vraag hierom!</p>

<p>Het produceren van een <b>HTML</b>-versie is verplicht.</p>

<p>Het is verplicht in de HTML-versie <b>paginanummers</b> te bewaren in de vorm &lt;a name="pg1"&gt;&lt;/a&gt;. Je mag hier attributen aan toevoegen.</p>

<h2>Over dit boek</h2>

<p><i>Gevoel en verstand</i> is natuurlijk een vertaling van Jane Austen's <i>Sense and Sensibility</i>. Austen zegt me niet zoveel; mijn professor Engelse literatuur was weg van haar, maar haar <i>Pride and Prejudice</i> deed me eerder aan een Bouquet-reeksromannetje denken dan aan wat anders. Ongetwijfeld was 't revolutionair voor die tijd (begin 19e eeuw). Ik schijn me met mijn kritiek <a href='http://en.wikipedia.org/wiki/Jane_Austen'>in het gezelschap van Mark Twain en Charlotte Brontë</a> te bevinden.</p>

<p>De vertaalster, <a href='http://nl.wikipedia.org/wiki/Gonne_van_Uildriks'>Gonne van Uildriks</a>, was zelf ook schrijfster, en zus van een schrijfster. Ze stierf vlak voordat dit boek, de eerste Nederlandse vertaling van een "Austen", verscheen in 1922.</p>

<p>Hieronder de volledige inleiding van het boek:</p>

<blockquote>JANE AUSTEN (1775-1817)

<p>Voor allen, die over uitgevers en publiek te
klagen hebben, is deze schrijfster, tijdgenoote
van onze Betje Wolff en Aagje Deken, een troostend
voorbeeld, mits zij een even zuiver talent hebben
als deze Engelsche domineesdochter, die in het
dorpje Steventon in Hampshire geboren en getogen
werd, en er haar eerste 26 jaren sleet. Want
haar eerste twee romans, <i>Pride and Prejudice</i> en
het hier in Nederlandsche vertaling aangebodene
<i>Sense and Sensability</i> schreef zij tusschen de
jaren 1796 en '98, maar kon er eerst in 1811 en
1813 een uitgever voor vinden. Nog een derden
roman had zij inmiddels geschreven <i>Northanger
Abbey</i>, en toen, ontmoedigd(?) de pen maar laten
rusten.

<p>Doch toen eindelijk haar twee oudste romans
verschenen waren, duurde het niet lang of onder
de schrijvers van haar tijd werd haar werk geprezen
en gretig gelezen (éen van hen heeft later bekend,
een harer boeken 17 maal te hebben gelezen!)
en nadat tusschen 1811 en '16 zij nog drie romans
bij de drie oudere gevoegd had (<i>Mansfield
Park</i>, <i>Emma</i> en <i>Persuasion</i>) kon zij over haar
roep gerust zijn. De beroemde en gretig gelezen
schrijfsters van haar tijd zijn vergeten; haar werk
leeft nog, even frisch als toen het geboren werd.

<p>Zijn groote eigenschap is de fijne ironische
observatie van het burgerlijk leven van haar tijd
en haar vermogen dit zonder eenigen romantischen
kunstgreep boeiend te maken. Haar menschen en
haar omgeving leven voor ons in een volkomen
zuiverheid, en in haar tijd, waarin men alles romantiseerde,
kwam dit als een zoo groote verrassing,
dat zelfs de romantische grootmeester
Walter Scott er haar met ijver om prees. Er is weinig
Engelsch werk, dat ons zoo aandoet om zijn verwantschap
met den geest van onze eigen Nederlandsche
letterkundige kunst als het hare. De
geestigheid van Betje Wolff is guller en meesleepender,
maar Jane Austens werk staat zuiverder in
zijn afwezigheid van alle sentimentaliteit. Als
teekenaressen van de burgerklasse uit haar eigen
omgeving wedijveren beiden, zonder dat men een
van beiden den eerepalm zou durven toekennen
boven de andere.

<p>»Haar fijne toets" en ondeugendheid van beschrijving
zullen, naar wij vertrouwen, ook onze
lezers waardeeren, in de voortreffelijke vertaling
van Mevr. Van Uildriks, die tot ons leedwezen,
de uitgaaf niet meer mocht beleven.

<p>REDACTIE W.B.</blockquote>
</BODY></HTML>